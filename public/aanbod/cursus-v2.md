
## Waarom?

**Ontwikkel zelf-compassie**. Zelf-compassie geeft inzicht in je gevoelens en behoeftes. Je leert omgaan met innerlijke conflicten, je innerlijke criticus, stress, gevoelens zoals schuld, boosheid en schaamte... of wat er ook in je leeft.

**Verbind met anderen**. Door met empathie te luisteren zorg je voor meer intimiteit, warmte en verbinding. Ook handig om frustraties en ruzies op te lossen. Met je partner, op de werkvloer, bij je familie of met je vrienden.

**Hoe maak ik mijn leven leuker?** Het geeft veel kracht en plezier als je weet wat je nodig hebt en weet hoe je hierom kunt vragen. Door te spreken met compassie wordt het een stuk makkelijker om voor jezelf te zorgen en je leven leuker te maken.

## Wat gaan we doen?

Ik begeleid verschillende oefeningen in zelf-compassie, spreken en luisteren. Na korte uitleg werken we in twee- of drietallen met situaties uit ons eigen leven. De nadruk ligt op verbinding en compassie écht voelen en beleven.

## Wat ervaar je?

* Hoe het voelt om écht gehoord te worden.
* Meer details en nuances in je gevoelsleven.
* Inzicht en bewustwording van je eigen behoeftes.
* Openheid van jezelf en anderen - wat je kan raken!
* Zachtheid en menselijkheid als je ontdekt dat iedereen een kwetsbare kant heeft.
* Moment-voor-moment bewustzijn van de kwaliteit van verbinding.
* Opluchting, inzicht en kalmte als je een oordeel (of andere jakhals) met compassie ziet.
* Het magische moment als een conflict transformeert in verdieping en verbinding.
* Als je wel eens vastloopt of een compromis maakt: Een gevoel van kracht en levendigheid als spontaan een creatief alternatief onstaat.

## Programma

De volgende onderwerpen komen aan bod:

* De kernprincipes van Geweldloze Communicatie
* De vier stappen van verbindende communicatie
* De valkuilen bij elke stap waarmee verbinding wordt verbroken
* Hoe je met liefde en compassie naar de wereld kunt kijken
* Empathisch Luisteren (en als je dit al kan: dan zul je deze vaardigheid enorm verdiepen)
* Inchecken: ontwikkel zelfliefde door empathisch naar jezelf te luisteren. 
* Bewust worden van de "kwaliteit van verbinding". 
* Oordelen en andere jahkalzen ontwapenen en transformeren.
* "Nee" of andere afwijzingen horen met compassie.
* Assertief zijn én verbinding scheppen: "nee" zeggen zonder de ander te kwetsen.
* De truuk om compromissen en consessies te transformeren naar iets waar iedereen écht enthousiast van word.
* Vragen om wat je nodig hebt: verzoekjes maken.

  
## Werkwijze

Elke vrijdag is er een bijeenkomst in Nijmegen van 19:30 tot 22:00. 

De nadruk ligt op het oefenen en ervaren van Geweldloze Communicatie met situaties uit ons eigen leven. We leren ook door Geweldloze Communicatie direct toe te passen op elkaar met wat er leeft in de groep.

Na korte theorie en eventueel en evetueel demonstratie gaan we aan de slag met oefeningen. We werken vaak in twee- of drietallen met rollenspellen en de "dansvloer" (kaarten op de grond waar je op kunt stappen). Na afloop van elke oefening is er ruimte om te reflecteren, delen en leren.

Elke week krijg je huiswerk:

* Een korte oefening (5-10 minuten per dag)
* Empathie-buddy: oefen elke week met empathisch luisteren (60 minuten per week)
* Een bewustwordingsopdracht. Om Geweldloze Communicatie toe te passen moet je eerst bewust worden van je huidige communicatie gewoontes. Ik geef elke week een aandachtspunt waar je op kunt letten.

## Thema's

Elk avond heeft een thema:

1. Hoe behoeftes de wereld veranderen
2. Hoe je met jezelf kunt verbinden
3. Hoe verbinding wordt verbroken: De Jakhals
4. Hoe je met liefde en compassie naar de wereld kunt kijken
5. Hoe je kracht kunt voelen door verzoekjes te maken
6. Hoe je een vloeiend geweldloos gesprek kunt voeren